# -*- mode: mandoku-view; -*-
#+DATE: 2016-06-08 5:35
#+TITLE: 浮石禪師語錄
#+PROPERTY: CBETA_ID J26nB185
#+PROPERTY: ID KR6q0407
#+PROPERTY: SOURCE Jiaxing Canon Vol. 26, No. B185
#+PROPERTY: VOL 26
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0407_J_010-0617a> 
#+PROPERTY: JUAN 10
浮石禪師語錄卷十¶
嗣法門人行浚等編¶

* 詩偈(共計一百六十二首)¶

** 五言四句(計十三首)¶

*** 龍池十景¶

**** 禹門橋¶

#+BEGIN_VERSE
「　為鎖清溪水虹蜺駕碧空遊魚如過此頭角自崢嶸」
#+END_VERSE
¶

**** 娑羅樹¶

#+BEGIN_VERSE
「　禪林多古樹絕少是娑羅殿角亭亭立心空綠蔭多」
#+END_VERSE
¶

**** 中龍池¶

#+BEGIN_VERSE
「　水靜知龍隱山高暑亦寒乘時雷雨動變化入雲端」
#+END_VERSE
¶

**** 分賓嶺¶

#+BEGIN_VERSE
「　道人絕迎送賓主若為分極目遙千里相看嶺上雲」
#+END_VERSE
¶

**** 白雲巖¶

#+BEGIN_VERSE
「　片片風難動玲瓏若墜雲幾多人過此入眼不能分」
#+END_VERSE
¶

**** 避暑窟¶

#+BEGIN_VERSE
「　石窟藏深處炎蒸氣不侵涼風何日至颯颯動長林」
#+END_VERSE
¶

**** 試心石¶

#+BEGIN_VERSE
「　塊石懸空半雲根萬丈深未能忘我相到此盡沉吟」
#+END_VERSE
¶

**** 憑虛閣¶

#+BEGIN_VERSE
「　奇崖搆小閣時被白雲埋拾級聊憑眺天風腳下來」
#+END_VERSE
¶

**** 伏虎石¶

#+BEGIN_VERSE
「　怪石形如虎當途也畏人一朝能覷破從此兩忘情」
#+END_VERSE
¶

**** 玉昜臺(玉陽本名預昜以日出先炤得名因字音相似遂誤為玉)¶

#+BEGIN_VERSE
「　朝登玉陽臺上下一輪日俯仰萬波紅令人動心魄」
#+END_VERSE
¶

*** 丁堰往如皋¶

#+BEGIN_VERSE
「　聯舟風送穩天晚趁晴和行盡千株柳如皋路不多」
#+END_VERSE
¶

*** 大林五旬¶

#+BEGIN_VERSE
「　一片清涼地大林為所依從來塵不染何用更知非」
#+END_VERSE
¶

*** 送白巖
<pb:KR6q0407_J_010-0617b>¶

#+BEGIN_VERSE
「　不惜燈前別何勞訂晤期但依松竹老遠隔未曾離」
#+END_VERSE
¶

** 五言八句(計十三首)¶

*** 賦莖虀庵¶

#+BEGIN_VERSE
「　濁富人多競清貧世見遺只知千石酒誰顧一莖虀¶道向淡中得詩從閒裡思二途雖見徹取舍貴能離」
#+END_VERSE
¶

*** 次荅藍田叔(用古韻)¶

#+BEGIN_VERSE
「　崔白登山暖頭陀入寺寒昨朝千嶂雪今午一溪湍¶凍解承和惠情忘仗力參人心多好智誰似石頭頑」
#+END_VERSE
¶

*** 留別松陵眾居士¶

#+BEGIN_VERSE
「　依依解纜日握別病來慵身汎嘉禾棹情留舊隱蓬¶巖花空自玩蘿月暗相通千里休云隔雲開露碧峰」
#+END_VERSE
¶

*** 侍師過虎溪¶

#+BEGIN_VERSE
「　不辭肩負錫且喜命隨舟蒼翠雨中樹飛鳴水上鳩¶但將心並洽莫論事難周山色湖光裡寧堪作浪遊」
#+END_VERSE
¶

*** 宿雲岫庵遇雪¶

#+BEGIN_VERSE
「　高臥不成寐唯嫌衾尚單幾翻爐內火頻壓枕邊寒¶窗色疑殘月籬聲誰折竿曉來山寺外一片白林巒」
#+END_VERSE
¶

*** 過祇園庵¶

#+BEGIN_VERSE
「　一入祇園路迢迢直向前不經樵父指獨往杏花天¶抱拙應忘世尋賢豈論年蓬門三下響打透竹籬邊」
#+END_VERSE
¶

*** 過青螺庵¶

#+BEGIN_VERSE
「　一村又一村過盡見籬門野路依然闊閒花元不繁¶雨添新水漲風起晚鴉翻若問青螺事波心印月痕」
#+END_VERSE
¶

*** 送鼓峰之徑山¶

#+BEGIN_VERSE
「　解瓢分碧澗冷處自能知未得同山住臨行怨路歧¶崚嶒蠻石面屈曲老杉枝泉水聲長暗雲中聽者誰」
#+END_VERSE
¶

*** 師住三仙眾以詩賀次韻酬之¶

#+BEGIN_VERSE
「　老朽多飄泊恬然了宿緣豈耽塵世欲猶寄海門天¶廣惠前朝寺三仙昔日賢逢人恁麼舉離此別無禪」
#+END_VERSE
¶

*** 賦得有約不來過夜半
<pb:KR6q0407_J_010-0617c>¶

#+BEGIN_VERSE
「　白日空閒放故將今夕期琪花難獨賞珂月待聯詩¶風響如敲戶月移疑到墀三更空倚望不省竟何之」
#+END_VERSE
¶

*** 寄族兄¶

#+BEGIN_VERSE
「　殊居無百里相見每更年自覺情疏淡誰知惜比肩¶鶴髮成閒事童心了舊緣一條家裡路須省快加鞭」
#+END_VERSE
¶

*** 次詹叔臧居士¶

#+BEGIN_VERSE
「　於世惟甘弱干戈不用持失猶吾所貴得豈彼能遺¶道自情空著才因壓眾辭母煩他處覓只禮自心師」
#+END_VERSE
¶

*** 秋雨赴請¶

#+BEGIN_VERSE
「　好日晴偏少貪程帶雨過黃花庭賞未紅蓼岸看多¶否極時當泰年高志不磨世緣唯我薄難免笑懡㦬」
#+END_VERSE
¶

** 七言四句(計七十三首)¶

*** 山居¶

#+BEGIN_VERSE
「　一庵結搆四山中面面芙蓉插碧空秪許野人歌白¶雪更無遊客駐青驄」
#+END_VERSE
¶

又¶

#+BEGIN_VERSE
「　掃除轇轕坐山窗列祖因之建法幢大道本無取舍¶執初機習重要渠降」
#+END_VERSE
¶

又¶

#+BEGIN_VERSE
「　巢雲野鳥下階墀知我生臺有法施漸近僧雛就手¶食一回食飽上高枝」
#+END_VERSE
¶

又¶

#+BEGIN_VERSE
「　抬頭秪見白雲飛舒卷無心為發機塵點劫來何所¶住隨風聚散竟忘歸」
#+END_VERSE
¶

又¶

#+BEGIN_VERSE
「　烽煙不到此山居墾土栽蔬得自如時摘野花供佛¶眼清香滿室襲人裾」
#+END_VERSE
¶

又¶

#+BEGIN_VERSE
「　霜飛木落孰無吁道者隨時卻自娛黃獨深深埋糞¶火不知山雪壓吾廬」
#+END_VERSE

<pb:KR6q0407_J_010-0618a>¶

又¶

#+BEGIN_VERSE
「　山深午夜不聞雞暗揣人間夢不齊誰得此時能自¶醒轉迷成智不勞提」
#+END_VERSE
¶

又¶

#+BEGIN_VERSE
「　居山豈是把頭埋要把工夫自巳揩一得此心渣滓¶盡縱橫三界了無乖」
#+END_VERSE
¶

又¶

#+BEGIN_VERSE
「　山居無主亦無賓清理田園亦認真身寄閻浮如旅¶泊肯將夢事較疏親」
#+END_VERSE
¶

又¶

#+BEGIN_VERSE
「　一身謝事似浮雲雲去雲來莫與群不用安排延歲¶月徑松窗竹自成文」
#+END_VERSE
¶

又¶

#+BEGIN_VERSE
「　終朝默默坐蒲團澗水山花代我言不識此時誰領¶悟頓教直下息心猿」
#+END_VERSE
¶

又¶

#+BEGIN_VERSE
「　屏絕夤緣夢亦安山窗簾卷看巑岏不愁貧到無衣¶食荷可為衣松可餐」
#+END_VERSE
¶

又¶

#+BEGIN_VERSE
「　徙倚門前只見山層層積翠隔人間吾生居此非圖¶靜要養天機出等閒」
#+END_VERSE
¶

又¶

#+BEGIN_VERSE
「　山居無事學栽蓮看取花開盛夏天一陣好風池面¶過清香送到鼻頭邊」
#+END_VERSE
¶

又¶

#+BEGIN_VERSE
「　門外漻漻水一條參差榆柳夾谿橋過橋飲水眠雲¶去不厭風吹樹上瓢」
#+END_VERSE
¶

又¶

#+BEGIN_VERSE
「　莫道山廚太寂寥客來野菜作佳餚天生一種真滋¶味嚼著令伊不肯拋」
#+END_VERSE

<pb:KR6q0407_J_010-0618b>¶

又¶

#+BEGIN_VERSE
「　獨行獨坐意何豪聖見凡情俱已消日夕閒閒無所¶事逢場作戲似兒曹」
#+END_VERSE
¶

又¶

#+BEGIN_VERSE
「　不覺山翁髮巳皤閒消歲月在巖阿柴門綠蔭啼黃¶鳥一段天機會也麼」
#+END_VERSE
¶

又¶

#+BEGIN_VERSE
「　亂雲堆裏我為家遶戶寒梅歲歲花坐對清香消瞌¶睡不知人世換年華」
#+END_VERSE
¶

又¶

#+BEGIN_VERSE
「　閒攜竹杖步高崗遠見車塵亂夕陽富貴目前誰不¶競到頭輸我善修藏」
#+END_VERSE
¶

又¶

#+BEGIN_VERSE
「　野鳥關關弄巧聲山床猶未道天明窗前積翠翳朝¶日不是耽安懶惰生」
#+END_VERSE
¶

又¶

#+BEGIN_VERSE
「　萬緣無染始相應擬重些些便不能取舍兩忘方契¶道順吾取舍可分燈」
#+END_VERSE
¶

又¶

#+BEGIN_VERSE
「　繩床不動坐長林細聽枝頭自語禽恰是老僧談不¶到好從徹證祖師心」
#+END_VERSE
¶

又¶

#+BEGIN_VERSE
「　山居道者沒虛譚截去浮詞住冷庵信重一言追年¶布生全五語效瞿曇」
#+END_VERSE
¶

又¶

#+BEGIN_VERSE
「　野草閒花驀地拈毋容擬議涉廉纖造車合轍從來¶少為道求人自要嚴」
#+END_VERSE
¶

又¶

#+BEGIN_VERSE
「　煙雲抹過老松杉一軸丹青卷入函妍醜不分消息¶斷飛來燕子自喃喃」
#+END_VERSE

<pb:KR6q0407_J_010-0618c>¶

又¶

#+BEGIN_VERSE
「　玅理玄言水瀉缾何曾用得一星星任他惹動天花¶落蚤力何能振祖庭」
#+END_VERSE
¶

又¶

#+BEGIN_VERSE
「　門前一徑向雲開萬壑千崖腳下來行到翠微深絕¶處數聲啼鳥喚人回」
#+END_VERSE
¶

又¶

#+BEGIN_VERSE
「　丹青描得舊時容掛向空堂覿面逢心境相融何所¶見黃花翠竹滿庭中」
#+END_VERSE
¶

又¶

#+BEGIN_VERSE
「　閒看青山青幾層短笻隨步一身輕莫言此事沉空¶寂到處風光總現成」
#+END_VERSE
¶

又¶

#+BEGIN_VERSE
「　碌碌奔馳沒了期不如歸隱得便宜山林一段悠然¶意未許寰中達者知」
#+END_VERSE
¶

又¶

#+BEGIN_VERSE
「　心空事事皆無礙日用何曾不現成野叟盡情言不¶及山禽啼處太分明」
#+END_VERSE
¶

又¶

#+BEGIN_VERSE
「　岌岌峰巒四悄然就中別是一壺天現成祖意無人¶會寫作山居詩百聯」
#+END_VERSE
¶

*** 夏日送雪竇和尚還山¶

#+BEGIN_VERSE
「　蓬門深掩為誰開雨歇黃梅法駕來瀹茗正堪談契¶闊匆匆冒暑又南回」
#+END_VERSE
¶

又¶

#+BEGIN_VERSE
「　雪頂髼鬆驚老顏同參能幾導人間東南法道惟兄¶振攜杖應須歸故山」
#+END_VERSE
¶

*** 次佛慈禪師蜜蜂五韻¶

#+BEGIN_VERSE
「　一年活計在春時李白桃紅盡采歸眾口嗷嗷何所¶倚豈貪遊戲向空飛」
#+END_VERSE

<pb:KR6q0407_J_010-0619a>¶

二¶

#+BEGIN_VERSE
「　穿花過柳快生涯趁此春光采入衙兩腿酸麻安敢¶息只愁天雨未回家」
#+END_VERSE
¶

三¶

#+BEGIN_VERSE
「　同餐同作又同時去去來來不斷飛義氣十分成一¶夥人能如此快心脾」
#+END_VERSE
¶

四¶

#+BEGIN_VERSE
「　正逢三月好風光努力營為日夜忙採滿花心應足¶食隆冬天氣自相當」
#+END_VERSE
¶

五¶

#+BEGIN_VERSE
「　君臣道合眾和同少有參差便不通彼此掉頭施冷¶剌難教傷處不流紅」
#+END_VERSE
¶

*** 贈既明禪人¶

#+BEGIN_VERSE
「　劫初收得光明鏡蘊在靈臺方寸中若也一鎚都擊¶碎是非形相盡皆空」
#+END_VERSE
¶

*** 贈慧幢禪人¶

#+BEGIN_VERSE
「　掀翻般若悟天真閒卜幽居遠世塵不動舌根渾吐¶露從教花雨自紛紛」
#+END_VERSE
¶

*** 送德合省親¶

#+BEGIN_VERSE
「　秋風吹汝上歸程我有何言贈汝行明月杖頭能著¶眼面痕端不負娘生」
#+END_VERSE
¶

*** 落梅¶

#+BEGIN_VERSE
「　零落枝頭春巳窮或沾泥上或飄空莫言桃李多顏¶色盡在東風幾日中」
#+END_VERSE
¶

其二¶

#+BEGIN_VERSE
「　才見東君嫁玉真惡風毒雨妒來頻莫愁香色消磨¶盡更有枝頭無盡春」
#+END_VERSE
¶

*** 登煙雨樓¶

#+BEGIN_VERSE
「　買得扁舟度上樓遠煙浮碧水悠悠憑闌有意何人¶薦忽見沙邊數點鷗」
#+END_VERSE

<pb:KR6q0407_J_010-0619b>¶

其二¶

#+BEGIN_VERSE
「　石級層層仰面看野花無數雨漫漫客心盡向波心¶泊只恐朱顏不耐寒」
#+END_VERSE
¶

其三¶

#+BEGIN_VERSE
「　湖鳥湖雲盡悄然何人得意晚樓前看來個個皆遊¶客誰得憑欄到暝天」
#+END_VERSE
¶

其四¶

#+BEGIN_VERSE
「　徙倚樓前見遠村煙花雨色混無痕時時變換湖中¶景白鳥飛來不厭繁」
#+END_VERSE
¶

*** 登軍山¶

#+BEGIN_VERSE
「　楊子江邊石一團誰人錯指喚軍山若非野衲藏修¶上鶴冷雲孤孰往還」
#+END_VERSE
¶

其二¶

#+BEGIN_VERSE
「　海水周遭路不通恍如蓬島在波中若非買個漁船¶渡那得親聞頂上鐘」
#+END_VERSE
¶

其三¶

#+BEGIN_VERSE
「　危危卓立亂波中盡日寒當八面風振古如斯常不¶動性情恰與道人同」
#+END_VERSE
¶

*** 贈雪爐¶

#+BEGIN_VERSE
「　道人舉步絕無蹤不與時人行處同焰起紅爐消積¶雪誰知雪積燄爐紅」
#+END_VERSE
¶

*** 贈百峰¶

#+BEGIN_VERSE
「　頂笠腰包到石鷗劈空一棒若冤讎峰頭百朵通皆¶占恰落尋常第二頭」
#+END_VERSE
¶

*** 天台老僧乞偈¶

#+BEGIN_VERSE
「　滿頭黑髮已成霜何事區區下石梁不是住山心不¶了秪因未了度人腸」
#+END_VERSE
¶

*** 體素乞偈壽乃師圓朗五旬¶

#+BEGIN_VERSE
「　一段孤光炤剎塵剎塵圓朗孰為塵從來壽量原無¶筭誰道伊師五十春」
#+END_VERSE

<pb:KR6q0407_J_010-0619c>¶

*** 示慈音¶

#+BEGIN_VERSE
「　萬象之中獨露身鳥啼花落盡慈音不能箇裡承當¶去徒用工夫向外尋」
#+END_VERSE
¶

*** 送聚之遊黃山¶

#+BEGIN_VERSE
「　七十二灘一客舟上崖不必問徽州白雲成片風吹¶散三十六峰多露頭」
#+END_VERSE
¶

其二¶

#+BEGIN_VERSE
「　怪松怪石兩爭奇如此黃山誰得知他日吾兄停策¶處春鶯也要索吟詩」
#+END_VERSE
¶

*** 送一拙歸徑山¶

#+BEGIN_VERSE
「　白雲堆裡冷難辭鍊得身心百不知試問凌霄峰頂¶月何人先見上松時」
#+END_VERSE
¶

*** 送初弟之吳門¶

#+BEGIN_VERSE
「　折得梅花滿袖還春風吹上虎丘山為余問取松頭¶月誰是生公昔日顏」
#+END_VERSE
¶

*** 送林野和尚赴請¶

#+BEGIN_VERSE
「　數載參隨太白山神珠瑩淨絕追攀萬松關裡春雷¶動草木昆蟲盡展顏」
#+END_VERSE
¶

*** 送僧¶

#+BEGIN_VERSE
「　離離黃葉滿山秋干木隨身信步遊踏得故鄉田地¶穩清光炤徹萬人頭」
#+END_VERSE
¶

*** 荅偶僧居士戲題蝴蝶入窗¶

#+BEGIN_VERSE
「　纔過西園又復東穿花戲蕊興無窮誰教誤入閒房¶內紙上尋門卒未通」
#+END_VERSE
¶

其二¶

#+BEGIN_VERSE
「　逗入窗櫺作網羅倉忙求脫奈情何趁時歛翅凝神¶去應發天機透露多」
#+END_VERSE
¶

*** 扇語¶

#+BEGIN_VERSE
「　出入從君秪半年面皮粧點也徒然願存他日思今¶日不自輕拋鼠糞邊」
#+END_VERSE

<pb:KR6q0407_J_010-0620a>¶

*** 示熙凡居士¶

#+BEGIN_VERSE
「　靜把浮生世景看有誰能保此身安尋常閱遍古今¶事寵辱憂歡幾萬端」
#+END_VERSE
¶

*** 示永侯居士¶

#+BEGIN_VERSE
「　拜相封侯身世雄百年富貴剎那中何如修省祈真¶悟頓使多生業性空」
#+END_VERSE
¶

*** 詠萱花¶

#+BEGIN_VERSE
「　任他桃李鬥芳菲且自藏頭靜養機直待一朝時雨¶至滿身披出赭黃衣」
#+END_VERSE
¶

*** 示本源居士¶

#+BEGIN_VERSE
「　本來自性天真佛不假修為向別求但要尋常無愧¶巳自然處處徹源頭」
#+END_VERSE
¶

*** 贈勇蓮老禪師¶

#+BEGIN_VERSE
「　握別鹽官二十秋知公白髮巳盈頭熾然重整參尋¶念世上新添一趙州」
#+END_VERSE
¶

*** 示習之顧居士¶

#+BEGIN_VERSE
「　一點靈機觸處陳百工技藝習來純龍官雖具千般¶寶采者須求如意珍」
#+END_VERSE
¶

*** 示玄穎朱居士¶

#+BEGIN_VERSE
「　尋常日用占機先擬議相違路八千但得此中親薦¶取寒林仍舊百花鮮」
#+END_VERSE
¶

** 七言八句(計六十二首)¶

*** 日中食¶

#+BEGIN_VERSE
「　望煙乞食向前村出缽平持立近門但得一餐隨厚¶薄便收雙足度黃昏不徒磨我驕奢習更要知人榮¶辱根人世盡緣謀食苦眼看湯火競頭奔」
#+END_VERSE
¶

*** 樹下宿¶

#+BEGIN_VERSE
「　遠承遺範宿林墟午夜悠悠得自如細草成茵趺坐¶軟野花為帳夢魂舒微微月出懸枝後淡淡風來動¶葉初為省長安珠履蹟陶然于此絕躊躇」
#+END_VERSE

<pb:KR6q0407_J_010-0620b>¶

*** 糞掃衣¶

#+BEGIN_VERSE
「　淨洗堆頭搕𢶍塵絲絲寸寸惜如珍綴成一片渾無¶破衲就千針勝卻新披出不愁風似箭擁來偏覺煖¶于春任他寒暑忘更換愈見風流道不貧」
#+END_VERSE
¶

*** 腐爛藥¶

#+BEGIN_VERSE
「　為道忘軀固有因幻形扶得道方親饑來缽有施貧¶食病起囊無買藥銀他棄殘渣仍細拾我投宿疾可¶輕身蘇通不假岐黃手人我山空效自神」
#+END_VERSE
¶

*** 參金粟本師密老和尚¶

#+BEGIN_VERSE
「　日腳垂來雨腳收幾村晴樹引孤舟問津曾未迷前¶路到寺疑如見昔遊桑鼓遠聞金粟外海光直射石¶鷗頭幸生斯世逢斯老得入拈花第一流」
#+END_VERSE
¶

*** 隨師入閩赴黃檗山次葉臺山太師韻¶

#+BEGIN_VERSE
「　一回溪逕一回盤黃檗山開地勢寬雲過嶺頭空鳥¶道水瑩澗底逼人寒神珠久隱獅林下化日新懸麈¶尾端負錫不辭千里外草頭祖意指人看」
#+END_VERSE
¶

其二¶

#+BEGIN_VERSE
「　客棹南來興不窮青山兩岸一帆風衝開巨浪魚方¶現劃破洪濤景亦空竹色溪光相映綠花明霞燦各¶成紅隨師豈浪奔州邑欲把心宗播海東」
#+END_VERSE
¶

其三¶

#+BEGIN_VERSE
「　乍入山來天尚陰雨侵瓢笠度崎嶔靈淵水瀉腳邊¶去佛座峰高杖底尋紺殿巳藏林樹老疏鐘曾共海¶濤沉無緣此地何能到到此毋勞更覓心」
#+END_VERSE
¶

*** 天童十二景¶

**** 太白峰¶

#+BEGIN_VERSE
「　群峰難學此峰靈未雨先雲信可徵自有龍潭通海¶脈更無鳥道引人登崔巍削出空中骨攀陟爭來象¶外僧天上長庚今在是放光如雪蔭千燈」
#+END_VERSE
¶

**** 龍隱潭
<pb:KR6q0407_J_010-0620c>¶

#+BEGIN_VERSE
「　聞說神龍隱有年水深潭靜竟茫然一漚滅處消空¶界點滴興時潤大千頭角藏來從未露風雷頻起絕¶無緣抱珠默養休光在贏得山靈世上傳」
#+END_VERSE
¶

**** 萬松關¶

#+BEGIN_VERSE
「　截斷紅塵松作關層層夾立遞分班濤聲亂落高低¶路翠色晴連遠近山萬里鶴歸興有托五湖僧到動¶忘還世人不識從茲叩匍匐何途入此間」
#+END_VERSE
¶

**** 玲瓏巖¶

#+BEGIN_VERSE
「　翹首巖前接見新白雲四出一嶙峋麤頑偏怪能生¶竅穿鑿尤奇不破真化士湧空身出眼飛猱伏竇石¶窺人松聲竹色相呼映靈洞寧容虎豹蹲」
#+END_VERSE
¶

**** 活眼泉¶

#+BEGIN_VERSE
「　石上涓涓一眼通不知流出自何從隔林聽去聲疑¶雨到澗看來勢若龍萬畝山田分可救千村煙火汲¶能供曹源一滴真相似落在吾家用不窮」
#+END_VERSE
¶

**** 獅子柏¶

#+BEGIN_VERSE
「　庭前老樹忽嚬呻踞地撐天欲驗人枝葉枯時看骨¶力爪牙露處識根因風來抖擻生靈籟雨過髼鬆占¶好春狐兔絕蹤纖草盡蘢蓯特出趙州身」
#+END_VERSE
¶

**** 萬工池¶

#+BEGIN_VERSE
「　一方碧玉印門中開鑿當年動萬工頭上有天沉作¶底地中生月走如空深山草木如經雨古路塵沙不¶起風滌膩洗愆曾未吝幾人於此露心胸」
#+END_VERSE
¶

**** 清關橋¶

#+BEGIN_VERSE
「　漫延松逕到清關頂笠腰包好息攀古柏兩行中截¶斷深溪一帶接潺湲掠虛水燕雙飛去吠實山猱獨¶往還橋內不知橋外事且遺塵境入青山」
#+END_VERSE
¶

**** 缽盂峰¶

#+BEGIN_VERSE
「　何人擲缽踏空行化作孤峰得此名盡地托來猶尚¶重普天裝入豈能盈有時出霧疑初展鎮日藏雲似
<pb:KR6q0407_J_010-0621a>¶失擎我欲借來常乞食好煩飛下一囊盛」
#+END_VERSE
¶

**** 鎖翠亭¶

#+BEGIN_VERSE
「　未到但知亭鎖翠到來方識翠含亭孑然鶴立渾無¶倚忽爾雲歸若有扃清冷石泉堪掬漱虛徐林籟可¶憑聽凄其風雨何人過獨有叮叮殿角鈴」
#+END_VERSE
¶

**** 祖印崖¶

#+BEGIN_VERSE
「　不惜懸崖舉似君祖師心揭萬重雲鳥章龍篆蒼煙¶合漢刻秦鐫碧蘚分點畫未彰先有印陰陽已判尚¶無文絲毫錯誤終難契九上三登不厭勤」
#+END_VERSE
¶

**** 問水石¶

#+BEGIN_VERSE
「　水石從來不共謀石常鎮靜水常流石根偏向水邊¶出水勢爭歸石處投決決長年渾未息頹頹終日獨¶成幽相離相合緣何事突兀臨湍問得不」
#+END_VERSE
¶

*** 即事¶

#+BEGIN_VERSE
「　滿巖桃李別人間秪許幽棲道者攀翠嶠插空無鳥¶度蒼松匝地有船灣昔人居竇消貪暴此日藏舟息¶冥頑禍福信知非外召且將末路寄春山」
#+END_VERSE
¶

二¶

#+BEGIN_VERSE
「　避暑無如傍柳陰幽居水閣孰相尋凝然獨坐涼生¶案莞爾忘言物會心荷小易撐一葉艇林深容宿四¶來禽此間莫訝真深邃更有人家住最深」
#+END_VERSE
¶

三¶

#+BEGIN_VERSE
「　群峰疊疊勢爭雄幾所樓臺隱樹中一帶斷垣閑菊¶逕半空飛瀑亂松風呼童石上尋芝草問路谿邊見¶野翁知有別峰最高處暫容老衲得相通」
#+END_VERSE
¶

四¶

#+BEGIN_VERSE
「　閉戶垂簾卻畏寒爐添榾柮始相安已知入谷塵囂¶遠豈識登山途路難雪後看雲迷草樹雨中聽竹雜¶風湍逶迤曳履雲根上聲色迢然耳目寬」
#+END_VERSE
¶

*** 友人過訪
<pb:KR6q0407_J_010-0621b>¶

#+BEGIN_VERSE
「　依依楊柳綠成叢取次桃花爛熳紅深掩柴門誰剝¶啄漸回春夢自矇矓枝頭好鳥來窗下天外孤峰落¶檻中幾度東風吹獨坐今朝石上詰諸公」
#+END_VERSE
¶

*** 客舟夜雨¶

#+BEGIN_VERSE
「　舉棹剛逢夜雨侵風聲和葉戰溪陰遠隨漁父尋歸¶路歷盡煙波見客心紅蓼汀邊棲鷺濕白楊堤畔臥¶雲深世間總是荒涼境好向江天放意吟」
#+END_VERSE
¶

*** 送僧之越¶

#+BEGIN_VERSE
「　草鞋結朿即飄然踏破前村幾里煙滿目青山開越¶地一林黃葉落吳天探津自買雲邊棹得句誰聞月¶下舷知爾面前山水別不將到處作三禪」
#+END_VERSE
¶

*** 送僧入山¶

#+BEGIN_VERSE
「　雪裡相逢話竹邊離歌又動柳堤煙生前再會寧無¶地別後添愁自有天杖撥亂雲知路逕笠移明月到¶林泉素懷未必還山慊談及人間便不然」
#+END_VERSE
¶

*** 送雲藏住山¶

#+BEGIN_VERSE
「　南北東西走一場竟將瓢笠入山藏芒鞋踏破參方¶眼布衲披回濟世腸英氣卻成寒谷彩道風偏和野¶梅香萬松林裏雲常滿不必頻頻掩竹房」
#+END_VERSE
¶

*** 送等呆住徑山¶

#+BEGIN_VERSE
「　行盡雙溪筏不通杖藜登岸即山中閒時常識雲興¶處忙裡偏聞鶴唳空頭髮養長成稚子身心煉得作¶衰翁呆師沒點安排力出語應如谷口風」
#+END_VERSE
¶

*** 寄講師¶

#+BEGIN_VERSE
「　一局楞嚴事若何躬慚婬席扣禪那因無靜默真修¶力尚有多聞狂慧魔愛見不生因克果心言俱直水¶同波欲詢大覺初方便一喝臨機細揣摩」
#+END_VERSE
¶

*** 荅可參座主¶

#+BEGIN_VERSE
「　兀坐寥寥想舊容犬聲忽爾到庭中去時曾指春堤¶約來日當看秋蓼紅滿徑菊香生客思一林葉落露
<pb:KR6q0407_J_010-0621c>¶家風直須截舌還能語撥轉宮商調自同」
#+END_VERSE
¶

*** 過尹山禮永隆禪師塔追次¶

#+BEGIN_VERSE
「　皇明太祖韻」
#+END_VERSE
¶

#+BEGIN_VERSE
「　道行高標千仞松便將烈火顯真功多生積愛誰能¶捨宿世良緣豈偶從一片栴檀香世界兩行血字動¶皇宮信非般若薰修力怎得瑩然出色空」
#+END_VERSE
¶

*** 西園赴約¶

#+BEGIN_VERSE
「　湖水湖山路正繁不辭跋涉到西園當年招隱曾相¶許此日探幽踐昔言近水遙山相映帶長林豐草絕¶攀援敢將叢席都拋卻曳杖從茲隱石門」
#+END_VERSE
¶

*** 偶僧居士以詩章見惠書此荅之¶

#+BEGIN_VERSE
「　佳句咿唔口不離恍如春酒泛酴醾不由警枕揩磨¶力那得揮毫立就奇衛玠善譚深自愧子平絕倒有¶誰知從來名下無虛士往往聞人說項斯」
#+END_VERSE
¶

*** 贈明巖大師¶

#+BEGIN_VERSE
「　片帆高掛向吳來湖水瀰瀰眼豁開風送白雲籠古¶寺鳥銜金粟遶香臺道全不礙魔來擾禍盡應知福¶自回毀譽兩忘堪住世一輪明月絕塵埃」
#+END_VERSE
¶

*** 示講主¶

#+BEGIN_VERSE
「　從來不貴說為行默默還須履踐真曠劫塵緣應自¶淨等閒習氣莫容侵一條脊骨如金鑄百折衷腸似¶銕淋造到言窮辭絕處再來喫棒與安心」
#+END_VERSE
¶

*** 次韻荅叔鼎沈居士¶

#+BEGIN_VERSE
「　寒燈午夜火猶清炤著令人徹本生光影門頭休駐¶足色聲叢裡好撐睛不須他處求分曉但向其中了¶識情山埜為公重指月棒痕突出玉蟾明」
#+END_VERSE
¶

*** 輓夾山林皋和尚¶

#+BEGIN_VERSE
「　分襟角里廿餘年遠隔溪山思罔然將謂同條常接¶麈誰知一箭竟離弦踏翻幻海升兜率剔起真燈續¶正傳顧我寒林孤吊影何時重見火中蓮」
#+END_VERSE

<pb:KR6q0407_J_010-0622a>¶

*** 輓福嚴費和尚¶

#+BEGIN_VERSE
「　太白峰前別有年豎幢吳越共南天正期退老還攜¶手豈料翻身蚤息肩林鳥變聲啼不輟野花作色落¶還旋雖然贏我一籌去他日綱宗孰定傳」
#+END_VERSE
¶

*** 輓永泰模公法侄¶

#+BEGIN_VERSE
「　去年留得老僧來周折殷勤見大才自謂百年燈有¶賴誰知一夕事都灰青松雨折傷巢鶴白雪晴飛痛¶嶺梅歎息祖庭賢巳隱雲堂何日鼓重雷」
#+END_VERSE
¶

*** 張公洞¶

#+BEGIN_VERSE
「　張公昔日居崖穴愛選峰巒布室中遺跡有軒丹灶¶冷迎賓無路白雲封高低巧設懸空石起伏深藏走¶地龍始信仙源在人世到來何事覓無蹤」
#+END_VERSE
¶

*** 玉女潭¶

#+BEGIN_VERSE
「　青山疊疊樹叢叢玉女何緣隱此中潭水一泓澂似¶鏡野花無數映如空只因清冷遺珠翠長得風流伴¶竹松渴鹿趁來隨量足年年深淺底相同」
#+END_VERSE
¶

*** 仲春大雪¶

#+BEGIN_VERSE
「　寒衣才減復加身頭帽仍添一幅巾窗上乍聞聲颯¶颯屋頭巳見白鱗鱗臘中到地方稱瑞春半飛空秪¶益顰惟願蒼天息災眚忍于斯世苦良民」
#+END_VERSE
¶

*** 荅太平庵同塵禪人¶

#+BEGIN_VERSE
「　六十餘年混世塵為尋知巳歷艱辛乘風欲作投林¶鳥破浪欣逢出網鱗獅窟正宜留象跡雞園且喜絕¶狐身門開合轍非容易唯仗懸崖撒手人」
#+END_VERSE
¶

*** 荅聖月錢居士送入天童之作即次原韻¶

#+BEGIN_VERSE
「　祖庭主法責非輕投老何堪任大名自分山樗宜退¶守敢煩國士遠相迎就途正怯三冬冷駐錫聊安一¶眾情太白依然雲外聳到來最喜是天晴」
#+END_VERSE
¶

*** 過芙蓉莊訪錢牧齋太師¶

#+BEGIN_VERSE
「　柴門流水杏花香絕勝當年綠野堂一代經營真事
<pb:KR6q0407_J_010-0622b>¶業片言嬉笑即文章非因避俗居東海且為怡神對¶夕陽放鶴養魚閒不了樂遊原上望晨光」
#+END_VERSE
¶

*** 贈劉啟明居士¶

#+BEGIN_VERSE
「　性天忽爾識雲收獨露蟾光皎似秋乍見眉痕懸碧¶落還看鏡影墮清流從教太白拋雙手一任南泉縱¶兩眸午夜和盤都托出幾人於此悟根由」
#+END_VERSE
¶

*** 贈髻珠嚴公¶

#+BEGIN_VERSE
「　浮世光陰若水流霜花不覺上人頭還丹好向真金¶煉優缽須從烈燄求髻上一珠非易得掌中滴乳豈¶能酬直須吐出如山嶽亙古凝然事始周」
#+END_VERSE
¶

*** 寄湛淵耆德¶

#+BEGIN_VERSE
「　道眼精明學有師自甘長隱掩柴扉但教一念空情¶界須信渾身在寶池定起倚闌觀菊處閒來俯檻聽¶泉時頭頭盡契天真玅不用從人覓指歸」
#+END_VERSE
¶

*** 贈醫士¶

#+BEGIN_VERSE
「　知公久抱活人心築室多年指杏林入市懸壺因病¶發還山采藥撥雲尋往來子母無心計配合君臣用¶意深樹德傳家持此術靈樞註就作規箴」
#+END_VERSE
¶

*** 山居¶

#+BEGIN_VERSE
「　一從孤跡寄虞山贏得遮頭屋數間生死瞖空雙眼¶淨是非機息寸心閒懶拈柏子酬僧話獨對梅花破¶老顏更喜白雲如有意幾回飛去又飛還」
#+END_VERSE
¶

又¶

#+BEGIN_VERSE
「　放下烏藤懶出山山中無事涉塵寰投巢野鶴穿巖¶竇借榻閒雲擁竹關半卷殘經完月下一聲清磬落¶松間溪光草色全身露不假黃金鑄面顏」
#+END_VERSE
¶

*** 除夕¶

#+BEGIN_VERSE
「　一爐松火伴山翁坐到三更候歲終短髮數莖強半¶白疏牙幾個大多空年華易見更新令人面何能駐¶昔容不向有無尋活計杖頭花發用無窮」
#+END_VERSE

<pb:KR6q0407_J_010-0622c>¶

*** 遊善卷洞¶

#+BEGIN_VERSE
「　五色相宣迥異常昔賢曾向此中藏看來突兀疑蓬¶島聽到潺湲似石梁覓路已徵張祐句尋蹤未裹宿¶春糧早知龍壑深無限著屐探幽抵夕陽」
#+END_VERSE
¶

*** 善權寺志感(有序)¶

寺以洞得名後更卷為權相傳自齊梁間開¶
刱有雷書偃柏之異至今猶存惜乎法席久¶
虛屋址半為魔民割據因而賦此。¶

#+BEGIN_VERSE
「　丹雘樓臺絕比鄰幾多靈異出崚峋山開帝主稱齊¶武柱記雷神識謝均將謂完全歸法化那知強半屬¶魔民令人睹此生惆悵偃柏埋頭亦動嗔」
#+END_VERSE
¶

*** 題古仙庵¶

#+BEGIN_VERSE
「　欲訪仙蹤何處尋一庵隱入白雲深遙看石虎途中¶踞細聽泥龍木裡吟藥杵有聲迷霧艸丹爐無火覆¶煙林誰知即此人間世卻望遼天朱頂禽」
#+END_VERSE
¶

*** 贈楊總戎¶

#+BEGIN_VERSE
「　寓形隨跡泊西東總在乾坤化育中秉鉞麾旄能事¶畢尋山問水世情融卜居避地希高尚轉位行權鎮¶亂風靜裡豁開空界眼揮金振起梵王宮」
#+END_VERSE
¶

*** 荅南廣和尚遣候次來韻¶

#+BEGIN_VERSE
「　莫春風雨日頻來新塔眉頭難打開契闊未能伸寸¶楮慚惶秪為乏長才庭空那許棲凡鳥心冷常懷入¶野梅惟有同門老兄弟殷殷寤寐幾多回」
#+END_VERSE
¶

*** 壽人六十¶

#+BEGIN_VERSE
「　天氣晴和晷運長花開紅樹映華堂長生煙裊金爐¶篆不老漿浮玉斝香鄉里爭推鳩作杖兒孫齊列雁¶成行衲衣林下無何祝願採松枝一寄將」
#+END_VERSE
¶

*** 壽人七十¶

#+BEGIN_VERSE
「　兩頰硃砂色更鮮誰知杖國是今年松筠自茂冰霜¶後金玉應成天地先綠水青山移白眼黃芽紫雪出
<pb:KR6q0407_J_010-0623a>¶丹田漆園椿樹何堪羡秪說春秋有八千」
#+END_VERSE
¶

*** 題眼鏡¶

#+BEGIN_VERSE
「　老眼昏花無可商幸逢一物出西洋只知去翳無真¶法豈料添明有玅方額上帶看分早白面前失視亂¶青黃拈針不假求穿線運筆何憂寫隔行助我臨軒¶翻細字好將鈿匣自珍藏」
#+END_VERSE
¶
¶
¶
¶
浮石禪師語錄卷十(終)