#-*- mode: mandoku-view; -*-
#+DATE: 2015-08-30 21:51:24.316747
#+TITLE: 浮石禪師語錄
#+PROPERTY: CBETA_ID J26nB185
#+PROPERTY: ID KR6q0407
#+PROPERTY: SOURCE Jiaxing Canon Vol. 26, No. B185
#+PROPERTY: VOL 26
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0407_J_009-0609a> 
#+PROPERTY: JUAN 9

 浮石禪師語錄卷九¶
嗣法門人行浚等編¶

偈贊¶

古林寺募糧¶

#+BEGIN_VERSE
「　世界未成此寺先。興歲序既行不動。此林中有偉人¶勞。構軒楹頓空我相。善接雲朋百事皆具。一切現成。¶十方歸望。若故居亭駢肩接踵絡繹如雲。日給不敷¶用告檀那儘力施來泥多佛大。
#+END_VERSE
」¶

十二時¶

#+BEGIN_VERSE
「　夜半子。昨日纔完今日始。唯有無為學道人。終日凝¶然貓捕鼠。
#+END_VERSE
」¶

#+BEGIN_VERSE
「　雞鳴丑。一覺翻身便抖擻。無端豎起銕脊梁。驚得泥¶牛銜月走。
#+END_VERSE
」¶

#+BEGIN_VERSE
「　平旦寅。披起衲衣開大門。踢醒巖前睡菸菟。佛祖都¶來一口吞。
#+END_VERSE
」¶

#+BEGIN_VERSE
「　日出卯。萬仞山頭先已炤。入廛垂手沒疏親。兔兒不¶食窠邊草。
#+END_VERSE
」¶

#+BEGIN_VERSE
「　食時辰。一眾都餐不溼羹。偃鼠飲河非吾種。大鵬劈¶海取龍吞。
#+END_VERSE
」¶

#+BEGIN_VERSE
「　禺中已。萬行花敷普賢智。豈做尋常鱉鼻蛇。養長頭¶角興雲雨。
#+END_VERSE
」¶

#+BEGIN_VERSE
「　日南午。分明打出三更鼓。金毛獅子忽翻身。木馬嘶¶風叫冤苦。
#+END_VERSE
」¶

#+BEGIN_VERSE
「　日昳未。大白牛車平等賜。雖有小根小莖來。不效瞿¶曇羊鹿濟。
#+END_VERSE
」¶

#+BEGIN_VERSE
「　晡時申。打得獼猴箇箇惺。直教不外攀花手。便是如¶來清淨身。
#+END_VERSE
」¶

#+BEGIN_VERSE
「　日入酉。窗禽也解尋窠走。須臾大地黑漫漫。千聖從¶來不知有。
#+END_VERSE
」¶

#+BEGIN_VERSE
「　黃昏戌。我家獵犬當門立。管你千賢萬聖來。劈面一
<pb:KR6q0407_J_009-0609b>¶口要見骨。
#+END_VERSE
」¶

#+BEGIN_VERSE
「　人定亥。野豬帶箭攻人稼。震威一喝豁然惺。一輪明¶月當空掛。
#+END_VERSE
」¶

山中四威儀¶

#+BEGIN_VERSE
「　山中行。楖栗橫擔破白雲。上層巒。遠眺愈精神。
#+END_VERSE
」¶

#+BEGIN_VERSE
「　山中住。卓立懸崖無所繫。者一層。那個人敢履。
#+END_VERSE
」¶

#+BEGIN_VERSE
「　山中坐。爐焚柏子香易過。峭巍巍。冷眼俱覷破。
#+END_VERSE
」¶

#+BEGIN_VERSE
「　山中臥。月移松影穿窗過。蝶夢斷。不識人間路。
#+END_VERSE
」¶

示鑒可禪人¶

#+BEGIN_VERSE
「　屈指參隨已十年。鵬程尤滯半途邊。直教展翅南溟¶候。得座披衣事事全。
#+END_VERSE
」¶

觀音大士¶

#+BEGIN_VERSE
「　稽首大悲王。能拔諸有苦。一手援一道。六道悉安妥。¶欲與一切樂。是樂等於我。若有一不肖。罪自心未普。¶眾生何所之。但向染邊趣。捨自尊貴身。說法示同類。¶日月掌中擎。晝夜永立佇。引入聞思修。共證圓通智。
#+END_VERSE
」¶

又¶

#+BEGIN_VERSE
「　眾生好染不知非。大士隨機現白衣。瓶瀉柳頭甘露¶水。得霑一滴世間稀。
#+END_VERSE
」¶

又¶

#+BEGIN_VERSE
「　鬚髮青疏。慈容滿月。跏趺端坐。度諸苦厄。將錢買餅¶人盡知。拈出瓦瓶誰測識。要測識。問取嘉禾孫和石。
#+END_VERSE
」¶

又¶

#+BEGIN_VERSE
「　誰家籃裏無金鯉。賣弄人前努著嘴。不辭提得臂兒¶酸。要使人人暗相委。暗相委一段風流徹骨髓。
#+END_VERSE
」¶

又¶

#+BEGIN_VERSE
「　渺渺洪波不易尋。多年撈摸始相親。今朝豈是閒提¶出。要使閻浮人見真咄。
#+END_VERSE
」¶

又¶

#+BEGIN_VERSE
「　普門大士示多身。遍歷塵間六道行。逆順強良慈一
<pb:KR6q0407_J_009-0609c>¶體。故將多手接多情。
#+END_VERSE
」¶

又¶

#+BEGIN_VERSE
「　普門大士狀千般。隨相生情被孰瞞。昨日入廛今出¶海。何曾異卻半毫端。
#+END_VERSE
」¶

又¶

#+BEGIN_VERSE
「　不向街頭賣。冷坐待人來。問著籃中物。言魚口錯開。
#+END_VERSE
」¶

達磨¶

#+BEGIN_VERSE
「　一函經一拄杖。一箇缽盂隨身放。梁皇殿上聖亦無。¶少室峰前法豈剩。默然趺坐語如雷。九十六種俱膽¶喪。接得神光一個兒。斷臂安心作榜樣。
#+END_VERSE
」¶

又¶

#+BEGIN_VERSE
「　杖頭經腳下葦。褰裳濡足誰相委。不因走入驚人浪。¶那得竿頭稱意魚。
#+END_VERSE
」¶

又¶

#+BEGIN_VERSE
「　採寶須憑識寶人。陽春雪曲孰曾聞。不是祖師來太¶早。要留樣子曉兒孫。
#+END_VERSE
」¶

壽亭侯¶

#+BEGIN_VERSE
「　協力匡先主。全憑偃月刀。七軍謀已決。三足鼎時操。¶破壁光炎漢。封金壓魏曹。書中明底事。儘可悟英豪。
#+END_VERSE
」¶

天童密和尚像贊¶

#+BEGIN_VERSE
「　一條白棒不離宴坐。是聖是凡毫無放過。打斷命根¶猶未歇手。直待再蘇有出身路。出身路。未舉棒前都¶蹉過。
#+END_VERSE
」¶

又¶

#+BEGIN_VERSE
「　世壽七十七。說法二十五。萬指常繞圍。半字何曾吐。¶牽出楊岐三腳驢。便教認取玄沙虎。
#+END_VERSE
」¶

邵先生遺真¶

#+BEGIN_VERSE
「　心宇邵先生。余生未相識。所以睹尊容。是非莫能決。¶或曰是先生。余乃未敢諾。或曰非先生。余亦未敢別。¶不諾不別間。恰與先生合。先生達生理。故曰帶不來。
<pb:KR6q0407_J_009-0610a>¶先生達死理。故曰帶不去。不來與不去。此是無生訣。¶無生無不生。生生繼不絕。臨行三囑言。子孫遵未歇。¶於此見先生。先生奚生滅。
#+END_VERSE
」¶

冶堂孫居士小像¶

#+BEGIN_VERSE
「　童子倚杖而立。冶翁執拂而坐。余欲發其高誼。未敢¶輕意露布不露布午夜正明天曉不露。
#+END_VERSE
」¶

一空禪師小像¶

#+BEGIN_VERSE
「　秦山曾結社東塔共參。隨破家散宅後。天涯各自趨。¶愧我多飄泊。羨君獨掩扉兀坐。三十載陶然如一日。¶生平不露頭角。臨終稍吐風規咄。莫待夜行剛把火。¶直須當道與人知。
#+END_VERSE
」¶

湘南居士乞題行樂¶

#+BEGIN_VERSE
「　長松下怪石旁。揮羽扇坐琴床。一段天機急須自薦。¶討盡世間便宜。不落思筭徬徨。待伊轉得身時。方好¶喫余痛棒。
#+END_VERSE
」¶

明湛法師像¶

#+BEGIN_VERSE
「　聽出聲。見超色。一點孤明湛然不息。有時陞座談經。¶有時跏趺靜默。欲識阿師行履。不落聖凡階級。
#+END_VERSE
」¶

俞秋來小像¶

#+BEGIN_VERSE
「　是僧非僧。是俗非俗。三教精通。百氏咸熟。突出烏珠¶仔細看。展開兩手是什麼。非但淨名杜口鼻。祖也道¶不識。
#+END_VERSE
」¶

白齋律師像¶

#+BEGIN_VERSE
「　四大本空人人著相。五蘊非有。念念攀緣著相故。莫¶肯捨其一毛攀緣。故誰能空於一念。一念若空捨全¶身。不吝四相。不著燃諸體。何難顧爾白齋。其見是歟。¶兩手秪存五指。一身備及萬行。古之藥王善見即今¶白齋。今之白齋即古藥王善見。分實不分相。原無相。¶渾古今為一體。濟五濁而無方。
#+END_VERSE
」¶

先老和尚贊
<pb:KR6q0407_J_009-0610b>¶

#+BEGIN_VERSE
「　銅棺山頂大徹。禹門堂上親傳。一條白棒振起。濟北¶將墜之綱宗。六坐道場直指積劫沉埋之故寶。若貧¶兒遇王父受用無窮。似病子得良醫了生脫死。慈悲¶莫及恩大難酬。當年不遇提攜。今日何從得識。寤寐¶尋思無可酬。舍己從人堪報德。
#+END_VERSE
」¶

又¶

#+BEGIN_VERSE
「　若言是我師。我師已去世。若言非我師。面目渾不異。¶是與不是總皆虛。我師之真紅冶知。
#+END_VERSE
」¶

又¶

#+BEGIN_VERSE
「　老漢從來沒樣。丹青妄描其狀。若還是我本師。那有¶閒功坐上忙。忙六道拯迷流。度盡眾生方了願。
#+END_VERSE
」¶

又¶

#+BEGIN_VERSE
「　描也描不成。畫也畫不就。通身一條棒。棒下令人透。¶果能透體露。堂堂無別有咄。
#+END_VERSE
」¶

巖芝師小像¶

#+BEGIN_VERSE
「　纔出龍池門。開闢罄山去。今將四十年。撐天并拄地。¶有耳誰不聞。有眼誰不見。露柱掛燈籠。山門朝佛殿。¶一生參學事已成。兩手相扶猶不放。
#+END_VERSE
」¶

護法鎮府楊公像贊¶

#+BEGIN_VERSE
「　堂堂楊公。維周之虎。世出名胄。在夫子所。爰及公身。¶繼光乃祖。不煩一矢。定茲南土。吳民艾安。辭祿養素。¶德望信人。功烈遠播。晚歸法王。作法金湯。追美大年。¶為紀為綱。物外世間。並濟休光。眉宇豐隆。實維楊公。¶南山有松。媲美斯容。
#+END_VERSE
」¶

侍者純素為師祖洞然請題像贊¶

#+BEGIN_VERSE
「　欲識洞然師。從來未常晤。忽見紙上的怳然。如會過¶者個即洞然。只恐成差誤者個非。洞然眉目誰遮護。¶直須掇轉太虛看。萬象光中全體露。亭亭兮玉樹丰¶標。凜凜兮冰壺襟度。琅玕山裏建叢林。玅泉堂上真¶慈父。輪珠靜坐默無言。從教海底旋烏兔。咄懸向高
<pb:KR6q0407_J_009-0610c>¶堂。松蒼石古。
#+END_VERSE
」¶

雲停耿居士像¶

#+BEGIN_VERSE
「　身居濁世意尚清閒。屠刀放下與佛齊肩。參禮多方¶知識。唯求一著機先。誠為法門弟子。世儒拱手推賢。¶仁廉義廉。青草卓卓白雲邊。道弘德弘。綠水涓涓。碧¶澗中。踏翻大海。踢倒孤峰。咄。這裏識得。不枉覿面相¶逢。
#+END_VERSE
」¶

見月律師像¶

#+BEGIN_VERSE
「　持戒但束身。非身何所束。當頭能坐斷。是名真見月。
#+END_VERSE
」¶

雲山居士像贊¶

#+BEGIN_VERSE
「　雲山自古兩相依。雲作山裳山作居。脫去遍空籠宇¶宙。收來小塢可藏伊。花開碧軸家常畫。水瀉清泉供¶客炊。彼此互為誠自得。天然一種不思議。
#+END_VERSE
」¶

自贊¶

孤卓首座請¶

#+BEGIN_VERSE
「　行也然。坐也然。語也然。默也然。行坐語默體安然。從¶來本體難描畫。畫出誰知失本然。欲本然。卓卓孤峰¶獨頂天。
#+END_VERSE
」¶

範圍首座請¶

#+BEGIN_VERSE
「　者漢本來沒樣。丹青怎生描狀。認取者個便是摘花。¶碓杵頭上不假摩。醯隻眼。洞徹元初意況。總然畫得¶成渠。也是範圍模樣。
#+END_VERSE
」¶

無奇西堂請¶

#+BEGIN_VERSE
「　自他有異。形影還同。兩沒交涉。吞吐虛空。隨緣不變¶兮突出難辨。不變隨緣兮觸處皆逢。咄。正恁麼時。隨¶緣耶。不變耶。今日斬新翻舊案。曹谿無底水無痕。
#+END_VERSE
」¶

均實監院請¶

#+BEGIN_VERSE
「　先天不生後天不滅。正恁麼時。丰姿越格。握臨濟之¶吹毛。截野狐之窠窟。乘慈明之巨舟。拯苦海之沉溺。¶慣將一喝驗來機。耳聾三日求人識。
#+END_VERSE
」
<pb:KR6q0407_J_009-0611a>¶

拳石都監請¶

#+BEGIN_VERSE
「　者老漢禪不明教不諳律不持佛不念脫體無依道¶方一貫噫到底還他肌骨好不搽紅粉也風流
#+END_VERSE
」¶

山衣書記請¶

#+BEGIN_VERSE
「　不譚玄不說玅三拜得髓鼻祖已道整衣就座又如¶何千古萬古令人造
#+END_VERSE
」¶

古余書記請¶

#+BEGIN_VERSE
「　咄哉者漢全沒思筭聖亦不希凡亦不厭好不自誇¶歹常自見輕輕拈出口頭句落草求人續正傳
#+END_VERSE
」¶

祖田知客請¶

#+BEGIN_VERSE
「　前三三後三三一領袈裟搭半肩剛然洞徹其中旨¶天上人間事不凡
#+END_VERSE
」¶

碧岑禪人請¶

#+BEGIN_VERSE
「　手持麈尾默無言一領袈裟搭半肩直視兩傍筵下¶眾箇中誰不占機先
#+END_VERSE
」¶

玉田知客請¶

#+BEGIN_VERSE
「　諸佛出世唯為一事脫珍御服著弊垢衣隱勝現劣¶捨淨入穢者漢無端走入群隊被人問著一事料你¶開不得嘴
#+END_VERSE
」¶

雪屏知客請¶

#+BEGIN_VERSE
「　智者不自贊自贊即是愚除卻愚與智於中作麼題¶欲題題極處惟有自家知
#+END_VERSE
」¶

白菴維那請¶

#+BEGIN_VERSE
「　咄哉者漢無一可羨自幼家貧失學未老氣血先弱¶不貴門庭熱鬧秪圖賢衲數人各各冰霜節操永繼¶太白傳燈
#+END_VERSE
」¶

楚雲西堂請¶

#+BEGIN_VERSE
「　天童一會人惟汝不唧溜祖師向上事晝夜苦參究¶鈍置二十年方識自家醜欲作他家兒莫效伊做就¶徹底盡掀翻斬新成活計針眼裡𨁝跳剎竿頭遊戲
<pb:KR6q0407_J_009-0611b>¶始可入廛垂手定然出類拔萃
#+END_VERSE
」¶

孤巖副寺請¶

#+BEGIN_VERSE
「　太白峰前事分明舉似伊手中拈白拂腳下謾針錐¶那邊別有真消息只許渾家父子知
#+END_VERSE
」¶

古天知藏請¶

#+BEGIN_VERSE
「　影從形生形從心生心若不生形影皆空空原不空¶玅化無窮無窮妙化背覺合塵一條白棒天下縱橫¶啟迷為悟點銕成金能所不立物我互融上行下效¶永繼祖燈
#+END_VERSE
」¶

松源書記請¶

#+BEGIN_VERSE
「　手拈白麈尾用處不思議未具超方眼誰人識得你
#+END_VERSE
」¶

蠱門書記請¶

#+BEGIN_VERSE
「　眼裡無觔皮下沒血原來似箇傀儡抽牽便露醜拙¶咄誰知正法眼向者瞎驢滅
#+END_VERSE
」¶

白嶠西堂請¶

#+BEGIN_VERSE
「　者漢幼愚拙文義全不識老大自知非心常懷映雪¶半點不相瞞盡情為伊說春風原不在花枝至體從¶來無簡擇
#+END_VERSE
」¶

育焉知客請¶

#+BEGIN_VERSE
「　者漢為人別無指示一條白棒令人悟去悟與不悟¶有何憑據獅子解翻身韓盧唯逐塊一一檢點分明¶豈肯懡㦬放去放與不放自家知珍重兒曹莫效伊
#+END_VERSE
」¶

佛階書記請¶

#+BEGIN_VERSE
「　本來無面目特地五十七半點不相瞞渾身皆露出¶江南去復來刺腦入膠漆若再打之遶何日是休日¶今欲作退藏佛階代我劃
#+END_VERSE
」¶

雪岑書記請¶

#+BEGIN_VERSE
「　像像像者裏寫得著方顯真見量非但出人頭地千¶聖無不遜讓
#+END_VERSE
」¶

法喜長老請
<pb:KR6q0407_J_009-0611c>¶

#+BEGIN_VERSE
「　十九出家三十見道正眼看來堪發一笑且道笑箇¶甚麼一片白雲橫谷口幾多歸鳥自迷巢
#+END_VERSE
」¶

演教退長老請¶

#+BEGIN_VERSE
「　咄哉者漢無一可羨禪未經參道豈預諳唯喜恬退¶善推過量榮辱不形毀譽莫辨不掩他長不遮己短¶一切時中二空為觀若真吾嗣理當一貫
#+END_VERSE
」¶

鈍斧禪人請¶

#+BEGIN_VERSE
「　者漢從來不住相妍妍醜醜非其狀蓋色騎聲絕見¶聞塵塵剎剎自呈樣功德天黑暗女癩狗泥豬咸共¶體只為初時一念迷直至於今立彼此巧施爐鞴¶情襟大舉鉗鎚鎔固執縱逢錯節事難分自有人間¶鈍斧子
#+END_VERSE
」¶

雪衣知客請¶

#+BEGIN_VERSE
「　道為率性之源身為載道之器器潔則形端影直源¶淨則響順聲和影直故皈從者眾響順故感化者深¶凡為化導之師荷擔法門之任莫不從修身養性始¶惟閒居慎獨乃為得之且道如何是慎獨底事一領¶布衣光似雪雒陽歸後不曾緇
#+END_VERSE
」¶

靈常書記請¶

#+BEGIN_VERSE
「　雖坐鬘徑峰實在國山院彼此沒囊藏拈出與人薦¶直下識得渠真假俱是幻緇素若分明堪為我法眷¶撮土作香焚是名真供養
#+END_VERSE
」¶

五空侍者請¶

#+BEGIN_VERSE
「　無道可尊無法可說得座披衣應箇時節眾中雖有¶玅吉祥擬欲白椎遭點額
#+END_VERSE
」¶

大圓書記請¶

#+BEGIN_VERSE
「　這老漢沒崖岸法界以為身虛空是其量五湖衲子¶孰知蹤四海高人咸罔測惟有丹青顧周望妙筆輕¶輕能寫出拈條白棒按來機打得心空及第歸更有¶一般相為處入門頻喚點茶來
#+END_VERSE
」
<pb:KR6q0407_J_009-0612a>¶

了幻知客請¶

#+BEGIN_VERSE
「　老漢從來據實不會無端捏出蕩除佛祖玄妙掃空¶魔外妖孽手拈白拂按來機覿體為伊渾莫測唯有¶禪人字了幻多載相隨方始諳冷地思量無可酬權¶請丹青寫模樣他年懸向草堂前管取野狐自潛狀
#+END_VERSE
」¶

法音侍者請¶

#+BEGIN_VERSE
「　麤眉細目髮白齒落老老大大何勞做作不若放下¶身心隨處逍遙快樂
#+END_VERSE
」¶

寄菴首座請¶

#+BEGIN_VERSE
「　描不成畫不就這個阿師從何逗漏三尺麈尾信手¶拈七尺烏藤豎背後識得伊家親做處方堪踞坐獨¶稱尊
#+END_VERSE
」¶

佛杲後堂請¶

#+BEGIN_VERSE
「　最甘清淡絕攀緣一種平懷樂性天高據猊床提正¶令橫拈麈尾驗來賢燈傳太白堂中焰花吐祇園樹¶裏顏見徹老僧真面目滿林綠葉蔭春巔
#+END_VERSE
」¶

其生書記請¶

#+BEGIN_VERSE
「　咄哉者賊有甚奇特指鹿為馬喚龜作鱉禪不用參¶法無可說慣將三日耳曨案要使衲僧當下徹
#+END_VERSE
」¶

梵點知藏請¶

#+BEGIN_VERSE
「　老僧無面目從緣示幻蹤夢中瞠笑眼筆底現慈容¶悟真元無體了相亦非身身體兩無處分身遍剎塵
#+END_VERSE
」¶

慎獨監院請¶

#+BEGIN_VERSE
「　者漢從來無相恰被丹青描狀處已唯好謙和待人¶專於敬讓說法不通文義治家一味小樣元是沒搭¶煞的阿師何用焚香供養
#+END_VERSE
」¶

竺堂後堂請¶

#+BEGIN_VERSE
「　者箇阿師不立規則鬧市裡安身深山裡作活慣用¶烏豆法擒取白拈賊佛魔俱掃鬼神莫測今朝圖出¶在人前一生醜拙難埋沒
#+END_VERSE
」
<pb:KR6q0407_J_009-0612b>¶

石丰維那請¶

#+BEGIN_VERSE
「　你若是我有文無質我若是你有質無文你我不二¶文質彬彬非學就是天生一團錦繡五彩粧成乾坤¶有改至體常存信手拈來無剩法明明一道古猶今
#+END_VERSE
」¶

大育知事請¶

#+BEGIN_VERSE
「　幻寓七十翁潦倒渾無用強應別山招始見慈悲重¶頗有濟眾心奈無法可剩若更打葛藤豈有休歇分
#+END_VERSE
」¶

履冰知客請¶

#+BEGIN_VERSE
「　老僧真面目原非有相狀迥出於言思亦超於限量¶卻在筆尖頭露出者模樣若道是我真眚見空花像¶若道非我真覓波離水上忽被無舌人喚作浮和尚
#+END_VERSE
」¶

用中知客請¶

#+BEGIN_VERSE
「　不落有無中間突出拋鉤撒網不徒自得在頃刻間¶坐七處道場於剎那際了我為僧事今朝收起絲綸¶方可逍遙自適
#+END_VERSE
」¶

文瑞侍者請¶

#+BEGIN_VERSE
「　昔緣不昧今還覲侍奉多年若最初願子時時頻返¶炤有朝忽悟趙州無
#+END_VERSE
」¶

曉宗侍者請¶

#+BEGIN_VERSE
「　人我相空是非莫論善應來機說法無吝七坐道場¶宛如一眴此是阿誰福城老漢
#+END_VERSE
」¶

陳羽翀居士法名行岑請¶

#+BEGIN_VERSE
「　見月休觀指歸家罷問程空堂唯獨坐對面孰知音¶噫指天指地沒人會七尺藤條兩手扶
#+END_VERSE
」¶

疊山西堂請¶

#+BEGIN_VERSE
「　鏡裡花水中月看去則有拈來是無明眼漢向未落¶有無之際見得徹去便自拍掌呵呵大笑云元來老¶和尚在者裡
#+END_VERSE
」¶

頑衲知藏請¶

#+BEGIN_VERSE
「　天庭髮短地角鬚長上下勿稱笑倒傍觀言中有深
<pb:KR6q0407_J_009-0612c>¶意笑裡露吹毛一句括人天幾曾容眹跡
#+END_VERSE
」¶

純素教授請¶

#+BEGIN_VERSE
「　撥轉上頭關佛眼覷不見惟許過量人可通者一線¶氣類自相投風神全體現拈起一莖草便作吹毛劍
#+END_VERSE
」¶

蹈先侍者請¶

#+BEGIN_VERSE
「　瘦有精神老無倦態鼓兩片皮說法無礙掃不空習¶驅自欺怪世出世間人重事老僧看去總成獃
#+END_VERSE
」¶

慧曉知藏請¶

#+BEGIN_VERSE
「　渠不是我眼裏無觔我不是渠未到無心從來自家¶斷何用他人評多少阿師聞是說端然趺坐學無心¶莫謂無心便是道無心猶隔兩三重識得隔頓超出¶者點機須透徹
#+END_VERSE
」¶

周公魯居士請¶

#+BEGIN_VERSE
「　渠無我不立我無渠不尊渠我原無異法界示分身¶四生等一子三界視同人故拈者條棒棒棒啟迷津
#+END_VERSE
」¶

若雷知藏請¶

#+BEGIN_VERSE
「　尸陀林案閱知歸聞舉薰風永絕疑不是兩番霜雪¶冷怎教五葉競芳菲
#+END_VERSE
」¶

梵音禪人請¶

#+BEGIN_VERSE
「　日中陽焰火裡晶冰從無而有隨處現身有既不有¶無豈真無手持一柄拂終日嘴盧都
#+END_VERSE
」¶

默化禪人請¶

#+BEGIN_VERSE
「　咄者裡那個落得一點墨著得一毫色卻向皮毛上¶寫幾筆也道像者老賊若要像者老賊須向三日耳¶聾中透徹始得
#+END_VERSE
」¶

天籟禪人請¶

#+BEGIN_VERSE
「　手拈玉麈面朝南正坐當軒孰敢攀縱有佛魔難近¶傍天然氣概出人間
#+END_VERSE
」¶

恒悟禪人請¶

#+BEGIN_VERSE
「　默時說說時默大施門開無壅塞者裡分明見得親
<pb:KR6q0407_J_009-0613a>¶便是渠儂真面目
#+END_VERSE
」¶

雪苔副寺請¶

#+BEGIN_VERSE
「　者老漢真自在世出世間法看得總平懷唯拈箇拂¶子要人明主宰劫石可移動此心寧變改咄
#+END_VERSE
」¶

石門維那請¶

#+BEGIN_VERSE
「　天庭無剩髮地閣有長鬚少小不勤學老大徒傷悲¶一片疑情時難撒手十七年來未嘗解帶不透諸佛¶出身處直至如今安慶快原來是箇鈍根阿師石門¶何用焚香拜
#+END_VERSE
」¶
¶
¶
¶
¶
¶
¶
¶
¶
¶
¶
¶

佛事¶

報恩結制掛板師呈板云此乃百丈之遺規祖庭之¶
號令懸之則天長地久為紀為綱鳴之則應時識候¶
有收有放等古今於一致齊寡眾於一儀正當恁麼¶
時一句作麼生道一陣薰風吹古殿五葉優曇開報¶
恩。¶

廣慧結制掛板叢林始建法席初開凡聖交參龍蛇¶
共聚若無規矩難正方圓是以丈祖置此為僧堂之¶
號令一眾之紀綱嚴整威儀肅恭齋法推窮諦理以¶
悟為期諸佛因此以圓成列祖藉此以了徹天龍欽
<pb:KR6q0407_J_009-0613b>¶
此以護持魔外仰此以歸從誠萬世之良規千塗之¶
妙轍亙古亙今永無移易者舉板云大眾直下了得¶
奚假繁詞脫或未能再通一線遂擊一下云祖令既¶
行於此日五葉千燈事轉新。¶

天童本師密和尚忌日拈香生無親死無間千里同¶
風我道一貫人人盡道今日是天童先和尚三週不¶
肖徒未免隨世倒見雖然菜羹糲飯不成奠唯願吾¶
師展笑顏。¶

雪嶠和尚訃音至拈香語風居千指庵長年快活懶¶
下人間一管筆壓倒五湖騷客半肩髮濫同三界愚¶
凡纔見灑灑落落已上凌霄峰頂俄然痴痴憨憨又¶
在五老峰前也不管佛殿荒蕪也不惜祖庭秋晚六¶
合藏於胸次靈符懸於肘間有人問著西來意怒目¶
睜睛痛詈言末後受黃公三請幡然辭卻徑山法幢¶
豎於四處法語播於塵寰非唱導之日促乃世壽之¶
年高家離久而應歸轉鶴髮而童顏如是則當以奠¶
為慶以悲為歡惟冀常寂光中瞠開笑眼。¶

本師密和尚十週掃塔拈香十載親而不到一朝到¶
而不親從來別館池塘內一對鴛鴦畫不成象王回¶
旋獅子嚬呻出頭外望為覓知音幸入吾師鑒恩深¶
莫可論插香云權焚一撮土聊爾塞人睛大眾且道¶
因甚如此不捐世俗常情見誰敢當堂面至尊。¶

一空師起龕師以杖敲云敲開龕板便見舊人指出¶
衣珠方知故寶知也見也如人飲水冷煖自知敲兮¶
指兮信手拈來和盤托出吾兄雖則二俱坐斷一亦¶
不居簡點將來未為盡善何則不見道枯木巖前端¶
坐易夜明簾外轉身難且道如何是轉身一句又敲¶
龕云到江吳地盡隔岸越山多。¶

舉火性火真空性空真火既為一體無處可躲所以¶
道人人常光現前箇箇壁立萬仞吾兄留心此道三
<pb:KR6q0407_J_009-0613c>¶
十餘年以火炬打圓相云還知有者箇消息麼如或¶
未然不妨更下箇註腳擲下云烈燄光中親透過從¶
今撒手坦然行。¶

徹空禪人火徹空徹空快便難逢風行草偃水到渠¶
成不假半點安排力自然露出本來珍以火炬作圓¶
相云更向者裡透徹涅槃生死俱空。¶

德行典座起龕當陽坐斷未是到家平坦游行猶然¶
錯路直須向荊棘林中透出方名勇猛丈夫且道荊¶
棘林中作麼生透出以杖畫地云何勞滄海變當下¶
與君通遂引龕而行。¶

十方禪人火十方十方無可比量縱橫自在洞達無¶
疆處生死流驪珠獨耀於滄海踞涅槃岸桂輪孤朗¶
于碧天你我聖凡盡是虛聲生死涅槃同於昨夢擲¶
火炬云若向者裡薦得便能獨步大方。¶

息塵茶頭火息塵息塵塵息名空空雖不住住亦非¶
塵然雖如是非為究竟且道如何是究竟處頻燒鍋¶
底湯纔熱灶若停煙水自涼果能諦信其中旨觸處¶
光明遍界香。¶

純覺禪人火以火炬敲空云敲空作響擊木無聲於¶
茲薦得純覺遺身其生也春枝發萼其死也秋葉歸¶
根不入榮枯之相安知己力乃充擲火炬云咄。¶

隱凡靜主火諸行無常示生滅法生滅滅已寂滅為¶
樂於寂滅中無聖可成無凡可隱一味平懷泯然自¶
盡其生也春萌夏茂其死也秋收冬藏天有四時而¶
成一歲人有四相而成一生還知不隨四時之榮枯¶
不被四相之生滅者麼舉火炬云佛殿階前石獅子¶
大洋海底鐵崑崙擲下火炬。¶

得心火頭火寒是火熱是冰者裏會得是真得心若¶
還不會以火把打圓相云難逃者裏安身噫泥牛昨¶
夜遭漂泊直至如今不見蹤。
<pb:KR6q0407_J_009-0614a>¶

南天竺國僧羅漢揜龕弗住西乾入大唐驅驅萬里¶
為參方腳跟未動身先到四座名山掌上看不避寒¶
暄尋古跡但隨信施結良緣我今雖把龕門揜正體¶
何曾有間然。¶

起龕當陽曉示同道方知覿體提持全資識者卓拄¶
杖云若向者裏透得便可以撒明月珠噴旃檀氣如¶
或未然更通一線拽拄杖引云隨我來也。¶

舉火打圓相云括盡乾坤包藏萬有任爾十聖三賢¶
儘力跳他不出茲者亡過羅漢托生西域圓寂中華¶
兩土勝緣資生頗足雖不能光揚佛日接物利生一¶
片仁慈十方修德蒲團午夜淨念堅持正好百年聚¶
首誰料一旦告終如今既然到此可謂世緣畢備末¶
後殷勤截斷路頭一堆猛燄且道畢竟向什麼處去¶
劫火洞然毫末盡青山依舊白雲中。¶

淨如禪人火憶汝曾參金粟禪灶紅眼豁識生緣而¶
今老大都忘卻天上人間快活仙纔聚首已三年箇¶
事須知一著先脫體本無元字腳生來死生總脩然¶
攛下火今朝撇下娘生褲一道紅光燼目前。¶

映山禪人火纔入空門未幾年便招此疾日長眠行¶
學兩途難已已無奈多生業力牽不逢點出金剛體¶
奚識輪迴沒變遷以炬打圓相中點云咦汝能諦信¶
其中旨臘月梅花到處鮮。¶

了幻上座起龕師以杖敲云寸板藏身未是長直須¶
赤體露堂堂藏露兩途俱坐斷翻身便是法中王隨¶
我去莫遲延復敲云只將者點真消息永作人間脫¶
苦方。¶

舉火了幻幻緣何必了緣生生處即無生劫火洞然¶
毫末盡青山端在白雲中今日為汝重註破人間天¶
上任縱橫復打圓相云須記取莫朦朧自從撥出寒¶
爐火世世將來續祖燈。
<pb:KR6q0407_J_009-0614b>¶

靈虛禪友封龕師詣龕前以杖擊三下云葉落林空¶
霜滿天西風吹沒渡人船今朝撇下娘生褲收拾龕¶
中假我關復擊云假我關靈虛當下絕塵凡喝一喝¶
拽杖便行。¶

聖恒知客火一生參學事將成長夜昏沉忽爾侵了¶
得此身原是幻誰生誰死絕諸塵虛明自炤非心力¶
脫體無依孰聖恒轉身句子親相示月掛秋空分外¶
明。¶

慧覺火慧覺兄慧覺兄春風吹暖柳垂青景德堂前¶
曾覿面歸家自不涉途程所以道只此見聞非見聞¶
無餘聲色可呈君我今更助一把火管取通身手眼¶
明遂攛下火炬。¶

古余維那父母姊靈骨入塔一子出家九族生天古¶
人垂語話不虛傳舉靈骨云大眾會麼不因樵父指¶
怎到葛洪家。¶

彌勒慈氏開光法身無相法眼無涯無相故端居兜¶
率無涯故普現人間本有常光爍太虛從來不受塵¶
遮掩只因隱實施權一任有開有閉不妨錦上更鋪¶
花有意氣時添意氣隨身布袋沒些些等施所求無¶
不遂十字街頭等個人自笑至今猶未遇大眾且道¶
還有遇底時節麼豎拂子云時時示時人時人自不¶
識。¶

慧津上座火師舉火炬云來無所從去無所至巍巍¶
不動分明舉似所以道處處真處處真塵塵盡是本¶
來人真實說時聲不現正體堂堂沒卻身慧上座向¶
這裏薦得自然上無攀仰下絕己躬生死涅槃同於¶
昨夢一切蕩然無罣礙便是逍遙出世人其或未能¶
老僧贈汝一把火留取人間作慧津。¶

法孫等即掩龕半生參學事方周正欲陞堂啟後眸¶
不把音聲為佛事便將身教示同流老僧為汝將龕
<pb:KR6q0407_J_009-0614c>¶
掩惟恐令人錯較量以杖三卓云關。¶

龍池萬如和尚入塔云無生而生者法性之隨緣生¶
實無生者隨緣之不變隨緣不變故山光水色頭頭¶
彰古佛真機不變隨緣故鳥韻松聲法法演圓常妙¶
偈所謂性相平等體用一元從來無我無人畢竟誰¶
生誰滅惟我法兄萬翁大和尚以淨法界為身本無¶
出沒大悲願力示現受生既受生已作人天之模範¶
為末世之津梁由是三坐道場說法二十餘載所化¶
弟子得一知半見者不可枚舉親承印可續佛慧命¶
者五十餘座可謂光前裕後越古超今者矣私謂說¶
法既久化導日長所化之機不生難遭之想懈與進¶
脩反荒道業是以上年十月二十九日身示微恙忽¶
爾告終嗚呼頓令山花失彩松檜生愁白雲低影黃¶
鳥哀鳴致使七眾無依如失怙恃欲求耳提面命之¶
誨安可復得凡有心者莫不追悔而進修正見我兄¶
去留得所順逆皆權以杖指塔云大眾看看還有這¶
個光明幢在高不可攀堅莫能動生凡育聖之胚胎¶
袪邪怖惡之標幟天龍擁護神鬼欽崇正恁麼時我¶
兄全身奉重石室安居一句作麼生道地靈出人傑¶
源遠定流長卓拄杖起座。¶

五空徒封龕師以杖指龕云生從這裏出死從這裏¶
入生死本來空焉有真出入故經云性真常中求於¶
去來迷悟生死了不可得真常之性則不問且道這¶
裏是甚麼所在還會麼鄉村四月閒人少採了蠶桑¶
又插田且喜吾徒撥轉生機別行一路世出世間俱¶
坐斷管教凡聖不相通。¶

仲濂汪居士封龕師以杖擊龕云一生為眾太忙生¶
累得身心兩不寧予昔有書曾己勸今朝欲作豈能¶
行人天福果雖勤辦佛祖單傳荷未能以手掩龕云¶
老僧親手將龕掩待汝抽身喝下明。
<pb:KR6q0407_J_009-0615a>¶

雜著¶

報恩齋單引¶

赤烏始創無三寶處建立三寶石佛浮來可思議中¶
不可思議嚴淨莫先於毘尼宏範孰過於禪道欲使¶
法雲常聚戒月恒輝大開香積廣接雲臨須憑善信¶
竭力施來一任衲子橫咬豎嚼助我飽參報君多福。¶

禪智齋單引¶

夫叢林者乃聚眾之所也草聚而有靈芝木聚而有¶
巨材水聚而有鯤鯨僧聚而有聖賢草孤則偃木孤¶
則斜水孤則臭僧孤則野未見少法不仗相資相助¶
而成也草木以雨露為資鯤鯨以水深為資僧眾以¶
信施為資一缺所資道無可辦福無可求是以僧仗¶
信施而辦道俗仗眾僧而求福所以財法二施等無¶
差別。¶

題十八羅漢圖¶

余聞十八大士曾領旨於靈山俱登四果權現形於¶
苦海迥絕諸緣廣度有情入深無漏化導他方此土¶
應供天上人間妙用難思神通莫比平履於波紋之¶
上橫身於峭壁之間虎錫振時鎔寒冰為煖地龍盂¶
灑處解熱惱作清涼跨鱉附蝦騰雲駕霧遨遊龍宮¶
海藏步武南嶽天台隱顯以時去來無定忽無心而¶
觸目擬有意而難窺驗仰山於集雲峰巔拋圓相而¶
全機頓契偕黃檗於瀑漲渡口擲篷笠而伎倆全施¶
如今落在山僧手頭也要借渠鼻孔出氣偈曰聖賢¶
不落有無邊恰被丹青畫得全擬是擬非俱未在春¶
風吹出樹頭鮮。¶

題成岵吟尊慈王宜人節孝¶

節孝撫孤幼先賢未易全海門岵公母賢中之最賢¶
教子已成名奉姑樂有年尤勝柏舟誓報夫非一端¶
子亦固無負天理之循環予知成氏門忠孝永綿延。
<pb:KR6q0407_J_009-0615b>¶

題錢聖月所居𠁼丆¶

德不孤必有鄰𠁼丆從此得題名未舉筆時先覷破¶
聖凡無地可容身好男不看春好女不看燈擬向明¶
中坐還輸暗裡行丈夫須具超方眼莫被時人換卻¶
睛。¶

題崔曰可家藏東洲先生墨蹟¶

東洲先生乃先朝砥柱明代才翁文壓歐蘇詩凌李¶
杜字邁右軍忠烈貫於杲日仁孝著於海邦予生也¶
晚聞而慕之每抱不得識荊之嘆茲寓三仙得晤曰¶
可居士為先生之曾孫出先生墨蹟詩章見示為之¶
摹寫其筆外之意吟詠其句外之趣直使白雲低影¶
黃鳥添聲湖山拱秀翰海停波黯然而思惕然而會¶
令人神清目朗垂老益壯怳如面對尊顏親聞謦欬¶
可以釋我曩時不得識荊之嘆矣因題數語歸曰可¶
居士。¶

和勝因禪師拄杖子¶

惺惺寂寂者條杖情與無情沒兩樣死死生生涉險¶
夷一念知歸心膽壯壓塵泥透荊棘卓卓孤標為眾¶
格冒雨衝風不記年歷盡冰霜成就力別同儔離巉¶
岳隨流得妙忘驚愕聊把尋常鄙見施偶值英資方¶
許摸欲埋頭推領眾縱橫與奪儘拈弄殺活擒拏向¶
上機狸奴白牯咸知痛策上下點疏親榮辱無拘為¶
利生將此深心奉剎塵癩狗泥豬共一身或時喜或¶
時嗔大施常開折攝門輕輕撥轉無為化聖見凡情¶
總不存。¶

牧牛¶

牧牛兒好著力牛不馴兮誓不息從來烈性恣咆哮¶
權把繩兮緊緊執按春秋調歲月牛始淳兮繩始撇¶
雖然卓卓在伊前不侵苗稼方端的淨裸裸赤灑灑¶
體露堂堂忘管帶直入千峰與萬峰白雲堆裏真瀟
<pb:KR6q0407_J_009-0615c>¶
灑水也足草也足隨意餐兮隨意宿閒將頭角向人¶
施露出本來真面目脫簑衣解箬笠悠悠芳草閒吹¶
笛笛聲吹出舊宮商分明洩漏者消息得恁麼且休¶
歇好箇牛兒待時節忽然大地一聲雷耕遍乾坤在¶
掌握童牛兒何所立人自空兮牛泯跡一段孤光亙¶
古今都盧只是無孔笛阿呵呵會也麼眨得眼來滿¶
眼花若還透過者些子不妨隨處作生涯。¶

善權寺齋單¶

世尊遺教命持缽以資身檀度修因施齋糧而祈福¶
身失資則慧命無依福不祈則樂果無由是以祈樂¶
果者應施糧以齋眾續慧命者當持缽以受施內外¶
交需彼此努力。¶

又¶

叢林復建衲子雲臨常住必仗施主之齋糧成就衲¶
子之修行施主必仗衲子之修行成就施主之福果¶
交相成就如鳥之二翼車之二輪缺一則不能行矣。¶

掛鐘板¶

師執板云敲空作響重整百丈老祖之儀規擊木無¶
聲始契波離尊者之軌範斯乃入聖超凡之正路斷¶
情截集之良方諸佛因之而得證列祖藉此以悟真¶
今之學者必也仗此而參修是以天龍擁護魔外歸¶
從某也謹遵遺命呈板云將此高懸擊板云大眾聞¶
之各宜珍重。¶

行實¶

師戊子誕日大眾袖香請說行實師固辭眾固請不¶
已師不獲辭乃云若論此事本自現成在俗出家原¶
無二致秖因未得入頭要了本分若非出俗求師何¶
由洞了因是背親投師其間歷盡苦辛不及枚舉然¶
亦不必舉今因大眾固請略舉大概予乃趙氏子父¶
文母李氏世居虎林移徙當湖父年向老艱於嗣息
<pb:KR6q0407_J_009-0616a>¶
禱神得生生後家業漸凋六歲破學學名重光家益¶
寒七歲遂經營度日十三歲不茹葷屢欲辭親出家¶
顧鮮兄弟不忍遽離因習課誦晨昏不輟十九歲父¶
母欲為我完娶嘆曰此時不行他日難脫矣于是背¶
親至南海普陀禮紹宗禪師薙髮將三月即歸省親¶
親泣絕而甦者幾幾遂不忍相離便育髮以慰母心¶
日閱楞嚴兼持大悲神咒一日在母前講因果言出¶
家有如此之益在俗有如此之累母笑曰汝既決志¶
出家終難苦留但不遠去我心即安矣由是得行己¶
志復禮武原普淨庵乘白法師剃度受雲棲蓮大師¶
沙彌戒從明耶二法師習教上鶯窠山禮一初禪師¶
是師慈悲踰等因發心親侍三載時值枯淡日餐糲¶
粥箸蘸生鹽致染腸瘋不果所願適值湛和尚開講¶
鹽官天寧遂往天寧乞圓具足大戒次參聞谷老宿¶
于靈祐示我參父母未生前面目是夏結制秦山逼¶
拶太過得勞力傷寒纔痊又值湛和尚于嘉禾東塔¶
開堂復往求單進堂身甚尪羸眾拒不得入予曰得¶
死禪席是大幸也眾皆嘆服因而得入由是隨眾二¶
旬身體輕安精神復舊入定一日如寸香頃後往鶯¶
窠山結制與法林禪友矢志夜不放參一夕昏重難¶
遣因同堂禪侶閱五燈會元值七賢女觀尸陀林因¶
緣有省遂說偈曰一池蛙鼓夜喧喧歷歷明明道口¶
邊通報五湖林下客從今不必更加參下山急欲遍¶
參知識以求印可因父母年耄無倚借繆居士書院¶
養親纔一年母去世次年父亦相繼告終喪葬事畢¶
復參湛和尚于天寧入門便問達磨一宗只者是還¶
別有湛云還別有予便喝云還別有麼湛云還別有¶
予即退身三步合掌云還別有麼湛云還別有予曰¶
某即如此還別有請和尚道湛云我要去拜客待我¶
轉來向汝道予時不諳作實語會私計果若別有予
<pb:KR6q0407_J_009-0616b>¶
之見處未為徹法源底待其說破不值半文矣必須¶
自己參透方為真得重理前工冬上雲門結制進方¶
丈求單湛問如何是佛法的的大意予云老老大大¶
還問者箇話湛休去命余為參頭予一日領眾入室¶
湛問古人有三句如何是第一句予曰帶累某不少¶
湛云如何是老僧帶累處予曰落二落三湛又休去¶
次參本師密雲和尚於金粟予問如何是即此用尚¶
打一拂子予曰如何是離此用尚亦打一拂子予曰¶
恁麼則儱侗不少尚云難道有兩箇予禮而出明日¶
進方丈求侍者單尚允之一日侍立次尚云古人問¶
如何是諸佛出身處荅薰風自南來殿角生微涼汝¶
作麼生會予不能荅尚曰快還我下落予瞢然力參¶
三晝夜連呈數偈尚俱言未在予亦自慚後果有箇¶
會處便入臥室禮云某會也尚云如何是汝會處予¶
曰鷂子過新羅尚云未在還我偈來予即書云薰風¶
自南來殿角生微涼我今看破處也只是尋常尚然¶
之予禮而出從此自知前來悟處一一無差因錯會¶
湛和尚一言還別有又苦數年始信古人云早知燈¶
是火飯熟幾多時自此金粟常住有不周者予出外¶
募時或少有所補發心供眾為浴主一年維那三年¶
隨師赴閩而旋尚赴育王請予辭掩關普淨菴又因¶
受業師得恙甚重破關侍奉不久過世尚復至金粟¶
結夏予禮覲尚留予領眾為教授尚應天童請金粟¶
乏主尚意屬于予隨命朱柏臺費孝廉等堅請三次¶
余皆不諾後子穀蔡居士痛哭堅請余領之交過三¶
日忽發眼疾力辭去上秦山住靜越三載赴嘉禾和¶
石孫居士請住東塔進院日眾請上堂予力辭秪為¶
眾說小參三稔畢謝院事復上天童省覲尚仍命為¶
侍者一日天雪尚問好雪因甚不落別處予曰秪為¶
大地無寸土尚曰既無寸土畢竟落在甚麼處予曰
<pb:KR6q0407_J_009-0616c>¶
前山與後山師亦然之後命知客一年冬辭出山掩¶
關尚出二題一曰靈苗秀巧動止俱妙二曰根本庸¶
麤舉措乃孚授予曰能作義理禪二篇許汝閉關予¶
蘊之旬日莫能下筆一日隨眾出坡因冒風疾熟睡¶
單次忽得題意即起搆燈信筆而成明日呈尚尚閱¶
畢云太明白了予曰猶恐其晦也尚曰存之次日辭¶
出山請題頂相尚曰汝自題罷予曰某題是某底尚¶
即索筆親書是夜三更尚同侍僧玄玄扣予寮門予¶
啟戶尚入坐曰汝年四十七三年關滿恰是五旬老¶
僧許汝隨處開堂予曰和尚雖是慈悲相許某自量¶
力可出福緣不足則不出也福緣頗足量力未充亦¶
不出也必候兩可方出尚笑然之遂拜辭往武原陳¶
仲修家菴閉關明年秋尚因事出山至蘇寧波海道¶
持書請尚還瑞屏顧居士親送入山路轉嘉禾尚患¶
腹疾履素黃居士請留家園調治予聞特破關至黃¶
園值尚齋次命侍僧曰教大家莫散咸集花廳上眾¶
集尚執拂而出整座而坐舉拂曰浮石我用不了底¶
付汝為眾去予曰某何人也敢當斯任尚曰知汝持¶
重不必過謙予拜而受之履素對尚曰弟子昨夜夢¶
見小園池中開五色金蓮不知何瑞乃應今日在此¶
付浮大師豈不異哉眾皆聞而驚喜是冬即應當湖¶
青蓮寺請次遷普度今往報恩此予一生之醜拙也¶
本當自掩因爾眾懇不能諱卻用是忉怛至此惟願¶
大眾莫效予之狼狽也眾皆忻躍嘆服禮謝而退。¶
¶
¶
¶
¶
¶
浮石禪師語錄卷九(終)
<pb:KR6q0407_J_009-0617a>¶

